Bez kollet ar faraon

Ur steredenn lufrus war un douar leun a dud ouez eo an Egipt. Forzh peseurt den sklêrijennet a c'hall gwelout eo oberoù an Egipt a-us re ar re all, en abeg d'ar brovidañs zoueel sur a-walc'h. Met tud zo a gav gwelloc'h bevañ evel loened e-lec'h pignat betek ar renk bet roet dezhe gant an doueed. Al laeron hag ar c'hwilblaerien a breizh bezioù ho tadoù-kozh. Ne fell ket d'ar faraon e vefe trubuilhet e repoz hollbadus, ha dibabet en deus lakaat e vonumant da vout sevel pell diouzh selloù ar chakaled c'hoantek a zisakrfe ur bez santel evit tennañ gounid deus o faour kaez buhez truek ha reuzeudik.

Ar faraon en deus c'hoant e vefe dilorc'husoc'h e vez eget reoù e c'hourdadoù, evit ma ne sachfe ket c'hoant ha daoulagad ar c'hwilblaerien. Dibabet oc'h bet gantañ evit ma savfec'h ur mozoleon e kalon donañ ar mougevioù bet kizellet er roc'h. An oberourien o deus echuet da doullañ ur gambr vras a-walc'h, endoniet ha kollet en ur mill-hent-dall trepasoù. Bremañ e rankit echuiñ da vat ar raktres en ur sevel ar sal e-lec'h ma chomo ar faraon da viken.

Karget e vioc'h da gas an holl dafar ret er vougev ha da sevel ar mozoleon, ha n'eo ket un dra anat. Evit an degouezh-se e pourvezo ar faraon kargadennoù kouevr reoliek evit ar rouantelezh a-bezh.